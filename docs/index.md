---
layout: "default"
title: "Tonttijakosuunnitelman tietomalli"
description: "Tonttijakosuunnitelman kansallinen tietomalli täydentää aiempia kaavatietomalleja"
page: "main"
---
# Tonttijakosuunnitelman tietomalli

Tonttijakosuunnitelman tietomallin osana on laadittu tonttijakosuunnitelman käsitteet, looginen tietomalli ja sen soveltamisprofiili, joka kuvaa tonttijakosuunnitelman laatimista joko asemakaavan laatimisen yhteydessä tai erikseen hyväksyttävänä suunnitelmana. Projekti on osa Ryhti-hanketta. 

Loogisen tason tietomalli määrittelee kaikille tonttijakosuunnitelman kohteille yhteiset tietorakenteet, joita sovelletaan tonttijaon ilmaisemiseen laadittujen soveltamisohjeiden ja niissä kiinnitettyjen koodistojen sekä elinkaari- ja laatusääntöjen mukaisesti. Looginen tietomalli pyrkii olemaan mahdollisimman riippumaton tietystä toteutusteknologiasta tai tiedon fyysisestä esitystavasta.

Ympäristönministeriön rahoittamassa Ryhti-hankkeessa määritellään rakennetun ympäristön tietoja yhteisen, kansallisen tietomallin alle. Tarkoituksena on yhdenmukaistaa rakennetun ympäristön tiedonhallintaa yhteisten, kansallisten standardien alle. Lähtökohtana on uudistuvan maankäyttö- ja rakennuslain pykäläluonnos. Maankäyttö- ja rakennuslaki uudistuu tulevien vuosien aikana. Voit tutustua lain valmistelutyöhön [täällä](https://www.mrluudistus.fi).

Tämä sivusto ja sen kuvaamat tietomallit pohjaavat saman hankkeen yhteydessä jo julkaistuun kaavatietomalliin, johon voi tutustua [täällä](https://kaavatietomalli.fi/). Yhtymäkohdat asema- ja yleiskaavojen tietomalleihin on kuvattu tällä sivustolla. Hankkeen etenemisen myötä on tulee syntymään vielä uusia tietomalleja.

Tämä sivusto jakautuu seuraaviin osa-alueisiin:
- Käsitemalli
- Looginen tietomalli
- Soveltamisohjeet
- Kehitystyö

Tonttijakosuunnitelman tietomallin ensisijainen sovelluskohde on [Rakennetun ympäristön tietojärjestelmä](https://ym.fi/fi/ryhti), johon tulevaisuudessa kootaan kuntien tonttijakosuunnitelmaprosessissa luotava tietomallimuotoinen tonttijakosuunnitelmatieto. Tonttijakosuunnitelman tietomallin mahdollisina sovelluskohteina ovat kuitenkin lisäksi kaikki tietojärjestelmät, joissa luodaan, käsitellään, analysoidaan ja siirretään tonttijakosuunnitelmatietoa.

Tietomallista järjestettiin kansallinen kommentointikierros 05-06/2021 otakantaa-palvelussa. Projektin päättymisestä huolimatta tonttijakosuunnitelman tietomallia kehitetään läpi koko Ryhti-hankkeen.

Toistaiseksi tonttijaosta on säädetty osana lainvoimaista [Maankäyttö- ja rakennuslakia (MRL)](https://www.finlex.fi/fi/laki/ajantasa/1999/19990132). Lisätietoja MRL-muutoksesta ja tontinjakosuunnitelmasta voi lukea [ympäristöministeriön](https://ym.fi/fi/ryhti) sivuilta. Tonttijakosuunnitelman tietomalli perustuu uuteen lakiluonnokseen joka vastaa jokseenkin nykyisen lain sitovaa tonttijakoa. 

{% include note.html content="Sivustoa ylläpitää [Ubigu Oy](https://www.ubigu.fi). Yhteyshenkilö projektille on Marko Kauppi." %}
